---
id: burak-cabadan-giris
title: DSC Serüveni
author: Burak Cabadan
author_title: Başkan [2020-2021] @ DSC IZTECH
author_url: https://github.com/burakcbdn
author_image_url: https://avatars0.githubusercontent.com/u/55558309?s=460&u=01abd9c01249db3fe495b00d59e9d3d6b3e1e8ec&v=4
tags: [dsciztech, iztech, 2020, 2021]
---

İyi günler,

Ben Burak, DSC IZTECH'in bu yılki başkanıyım. İYTE Bilgisayar Mühendisliğinde 2.sınıfta okuyorum. Çok erken başlamamış olsam da programlamayla yakından ilgiliyim.Tasarımını kız arkadaşımla yaptığımız yayınlanmamış bir kaç uygulamam, bir websitem ve daha bir sürü yazılımla alâkalı projem var. Peki bunları sağlayan ne? Tabi ki şu an başkanlığını yaptığım öğrenci topluluğu ve topluluğun eski başkanı Mehmet Oğuz Derin. 

<!--truncate-->

# İlk Günler

İsminde Google adını gördüğüm bu kulüp ilgimi çekmişti ve hemen katılmak istedim. Çoğu toplantıya katılım sağladım ve çalışmak istediğim alanı seçmemi sağlayan Flutter gibi projelerle DSC sayesinde tanıştım. ilk toplantılarda çokca Github'dan söz edildi ve pek bilgi sahibi olmasam da kullanmayı denedim ve artık, neredeyse her gün kullanıyorum. Anlatılan bir başka şey ise yapay zekaydı ve bu beni daha da heveslendirmişti. Ve bu projelerle birlikte DSC'nin bana çok şey katacağını düşünerek katılım sağlamaya devam ettim.

# HashCode 2020

Topluluk etkinliklerine düzenli katılım sağlayarak Oğuz'un kurduğu Tayga ekibine katılmıştım. Bu ekiple birlikte birkaç yarışmaya ve etkinliğe katılmak istedik. İlk katıldığımız etkinlik Google Hashcode 2020'idi. Gece 3'e kadar kod yazdığımız fikir yürüttüğümüz ve ilk defa bir ekiple çalıştığım ilk etkinlikti. Dünya geneli derece yapamamış olsak da Hub genelinde 1. olmuştuk ve bu DSC'nin bana bir şeyler katabileceğine olan inancımı artırmıştı.

# Solution Challenge 
Tayga ile katıldığımız 2. etkinlik Google Solution Challenge oldu. 4 kişi yerel bir soruna çözüm bulmak için bir uygulama fikri üzerinde çalıştık ve ortaya YolkhApp'ı çıkardık. Uzun çalışmalar sonucunda uygulamamızı teslim ettik. Yine dünya genelinde büyük bir başarı elde edemesek de, bana çok şey katan şeyler arasına grimişti ve Asya-Avrupa projeleri arasında ilk 10'a girmiştik.

# Başkanlığa Adımlar
2.dönem ortalarında Oğuz'dan her başkanın 1 yıl başkan kalabildiğini öğrenmiştim ve gelecek yıl için aday olmak istedim. Bundaki en büyük etken de benim DSC ile kendime bir şeyler katabildiğim gibi başkalarının da katabilmesini ve bunun devamlılığını sağlamak istememdi. 2.dönem bitiminde başvurumu yaptım, bir görüşme yaptıktan sonra başvurum onaylandı ve 2020-2021 eğitim-ğretim yılının başkanı artık bendim.

# Yeni yıl
Bu yıl içinde, ilk dönemin online olmasının avantajıyla, mentörümüz Oğuz ve Başkan yardımız Feyza Çelebi ile birlikte geçen yıl yapılanların üstüne daha çok şey koyarak herkese bir şeyler katmaya çalışacağız. Sürekli olarak online etkinlikler düzenleyecek, bir yandan kendimizi iş dünyasına atarken ve bir şeyler öğrenirken bir diğer yandan da eğleneceğiz. Yeni yılın hepimize bir şeyler katması dileğiyle...


